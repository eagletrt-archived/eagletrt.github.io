.. image:: /images/wallpaper.png

Web Platform
============

Qui troverai una breve guida su come utilizzare la piattaforma di Eagle-TRT per l'organizzazione del team.

Login
^^^^^

Per prima cosa, andare sul sito [todo: inserire sito] ed eseguire il login con username ``tuonome-tuocognome``. Se hai due nomi, il tuo username sarà ``nome1nome2-cognome``. Le lettere accentate sono valide.

Se è la prima volta che accedi alla piattaforma, la password sarà uguale al tuo username, con tutte le lettere minuscole. Una volta effettuato il login, vai nella sezione ``profilo`` e, cliccando ``modifica``, inserisci una password piu sicura. Le password vengono immediatamente crittografate, e nessuno le vedrà mai in chiaro.

Home
^^^^

La home è la pagina a cui si arriva dopo aver fatto il login. Da qui è possibile visualizzare questa guida, oppure segnalare un problema riscontrato sul sito. E' possibile che in futuro vengano integrate altre cose nella home, come il feed dei post della pagina facebook del team.

Profilo
^^^^^^^

Questa pagina ti permette di visualizzare e modificare i tuoi dati, così come la tua password. In futuro sarà possibile anche inserire una propria immagine, ma al momento si vedrà solamente quella temporanea. I propri ruoli in sola visione, in quanto i PM sono gli unici ad avere il permesso di modificarli.

.. note:: Le informazioni inserite in questa pagina, inclusa la mail, sono visualizzabili da tutti gli utenti della piattaforma.

Reports
^^^^^^^

.. note:: Questa pagina è visibile solamente ai TM e al TL.

In questa pagina è possibile visualizzare, inserire e modificare i report relativi al lavoro svolto nelle ultime settimane. Ogni settimana contiene i report dei 13 workgroups, e ogni report contiene 5 subreports, uno per ogni team. Ogni venerdi inizia una nuova settimana. Si possono inserire/modificare solamente report relativi alla settimana corrente, mentre sono tutti visualizzabili in ogni momento (a patto che si abbiano i permessi necessari).

I PM possono scrivere i report relativi ai loro workgroups, mentre i CT possono leggere e segnare come letti i sottoreport relativi al proprio team. Per segnare un subreport come letto, bisogna cliccare sul tasto ``vedi`` relativo al report in questione. Una volta aperta la pagina, il subreport del proprio team comparirà come primo, e ci sarà la possibilità di segnarlo come letto cliccando il tasto ``Conferma presa visione``.

Nelle varie pagine relative ai report, i colori indicano se i report sono stati compilati o meno. Se il badge di un certo workgroup è colorato, questo significa che almeno un subreport di questo workgroup è stato compilato. Espandendo la riga della settimana nella pagina principale dei report, cliccandoci sopra, è possibile avere informazioni piu dettagliate riguardo a quali subreport sono stati effettivamente compilati. Se il badge di un team è colorato, significa che quel subreport è stato compilato.

Tasks
^^^^^

In questa pagina sono presenti i task in corso. I TM possono creare e modificare nuovi task, mentre gli altri utenti visualizzano quelli a cui sono stati assegnati. Ogni task è composto di una o più milestones, che indicano dei traguardi intermedi da raggiungere prima di segnare come completato il task.

Cliccando su una riga della tabella, è possibile vedere ulteriori dati riguardo al task selezionato. Questi dati includono l'elenco delle milestones (con relative date di completamento) e una descrizione del task più approfondita.

I task sono ordinabili per nome, data, etc cliccando sulla cima delle colonne. E' inoltre possibile fare delle ricerche piu specifiche, come per esempio vedere tutti i task del gruppo di Telemetry, usando il campo di ricerca presente in alto a destra.

Gestione Ruoli
^^^^^^^^^^^^^^

.. note:: Questa pagina è visibile solamente ai PM e al TL.

In questa pagina è possibile modificare i ruoli, workgroups e team dei vari utenti. Una volta scelto l'utente di cui si vogliono modificare i permessi, è possibile cambiargli team, modificare i suoi workgroups (o aggiungerne/rimuoverne uno) e modificare i suoi ruoli. Il ruolo di TL può essere assegnato solamente dal TL stesso.

Notare che da questa pagina non è possibile modificare il nome, cognome o mail dell'utente. Questi dati sono infatti modificabili solamente dall'utente stesso, dalla pagina  ``profilo``.
